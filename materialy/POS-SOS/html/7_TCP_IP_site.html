<h3 id="7-adresov-n-v-tcp-ip-s-t-ch-t-dy-z-pis-ip-adresy-masky-p-epo-ty-">Adresování v TCP/IP sítích, třídy, zápis IP adresy, masky, přepočty.</h3>
<h4 id="adresace-v-tcp-ip-s-t-ch">Adresace v TCP/IP sítích</h4>
<blockquote>
<p>Síť založená na protokolu TCP/IP využívá práci s adresami.</p>
</blockquote>
<p>Pravidlo adresace je takové, že každá stanice musí mít originální číslo. Z čísla musí být dále patrné umístění stanice v síti nebo síťovém segmentu.
Každá stanice má svou IP adresu, tu reprezentuje čtveřice čísel oddělených tečkami.</p>
<p>Výchozím formátem v informatice je binární soustava. IP adresa vyjádřená binárně je tvořena čtyřmi osmibitovými čísly. Osm bitů je jeden bajt. To znamená, že IP adresa může být tvořena i čtyřmi bajty.</p>
<p>Příklad celé adresy: 11000000.10101000.00000001.0000101.</p>
<p>Pro zápis čísel využíváme i ostatní číselné soustavy. Například hexadecimální 
(16) a decimální (10) soustava.</p>
<h5 id="bin-rn-soustava-">BINÁRNÍ soustava:</h5>
<p>Využívá pouze dvě čísla 0 a 1. Pracují s ní HW prvky počítače.</p>
<h5 id="hexadecim-ln-soustava-">HEXADECIMÁLNÍ soustava:</h5>
<p>Základem je šestnáct znaků: 0, 1, 2, 3, 4, 5, 6, 7, 8, 9, 10, A, B, C, D, E, F. 
V adresaci IP adres se také občas vyskytuje. 
Převedená binární adresa by vypadala v šestnáctkovém vyjádření takto: C0.A8.01.11.</p>
<h5 id="decim-ln-soustava-">DECIMÁLNÍ soustava:</h5>
<p>V současnosti nejužívanější soustava. Příklad adresy: 192.168.1.11.</p>
<p>Aby mezi sebou mohli spolupracovat různé sítě, jsou jednotlivé sítě rozdělené na segmenty (části). 
PC připojené do sítě musí mít v IP adrese uvedené číslo konkrétního PC a číslo celé sítě (segmentu) ve které se PC nachází.</p>
<p>Číslo IP adresy pak vyjadřuje číslo sítě a adresu počítače v této síti. 
IP adresy jsou dále členěny do tříd podle toho, jakou částí obsahuje číslo PC a síť. Tyto třídy jsou uchovány v tabulce. Zaznamenává, kolik čísel ze čtveřice je vyhrazeno pro určitý typ adresy.</p>
<h6 id="vysv-tlivka-">Vysvětlivka:</h6>
<p>Čím více bajtů je věnováno adrese sítě, tím více sítí můžeme adresovat. Tím méně číslic však zbude na adresy PC v síti a naopak.</p>
<p>V internetu byly IP adresy použity poprvé. Až později se začaly používat v lokálních sítích. Aby se předešlo konfliktům adres (lokálních sítích a internetových), vymezily se v každé třídě IP adres rozsahy pro lokální adresy.</p>
<h4 id="rozsahy-">Rozsahy:</h4>
<blockquote>
<p>Třída A: 10.0.0.0 – 10.255.255.255
Třída B: 172.16.0.0 – 172.31.255.25
Třída C: 192.168.0.0 – 192.168.255.255</p>
</blockquote>
<p>IP adresa je navržena variabilně. Adrese sítě je možné vyhradit 1 až 3 číslice (bajty). </p>
<p>Síťová maska je nedílnou součástí IP adresy. Pomáhá rozpoznat, která část adresy je síťová. Maska je čtyřbajtové číslo (vychází z binární soustavy). Na místě adresy jsou v masce vždy zapsány jedničky (vyjadřují se binárně).</p>
<p>Pro IP adresy vyhrazené lokálním sítím se používají standardní síťové masky:</p>
<p><strong>Pro třídu A:</strong></p>
<ul>
<li>Adrese je určen první bajt (první číslo).</li>
<li>Binární tvar masky je 11111111.00000000.00000000.00000000.</li>
<li>Hexadecimální FF.00.00.00 a dekadický 255.0.0.0.</li>
</ul>
<p><strong>Pro třídu B:</strong></p>
<ul>
<li>Adrese jsou určeny první dva bajty (první dvě čísla).</li>
<li>Binární tvar masky je 11111111.11111111.00000000.00000000.</li>
<li>Hexadecimální FF.FF.00.00 a dekadický 255.255.0.0.</li>
</ul>
<p><strong>Pro třídu C:</strong></p>
<ul>
<li>Adrese sítě jsou určeny první tři bajty (první tři čísla)</li>
<li>Binární tvar masky je 11111111.11111111.1111111.00000000.</li>
<li>Hexadecimální FF.FF.FF.00 a dekadický 255.255.255.0.
...<h4 id="fyzick-adresa-mac-">FYZICKÁ ADRESA (MAC)</h4>
</li>
</ul>
<p>Logické IP adresy používá paket IP.</p>
<p>Linková vrstva používá fyzické adresy – MAC adresy.</p>
<p>Je to unikátní adresa síťové karty, která je zadána již výrobcem.</p>
<p>Adresa je šestibajtová, první tři bajty identifikují výrobce (každý výrobce má přiděleno své číslo) a druhé tři bajty přiděluje svým výrobkům sám výrobce. </p>
<p>Tím zabezpečíme to, že nevzniknou dvě stejné MAC adresy. 
Hodnotu MAC adresy vaší síťové karty zjistíme příkazem ipconfig/ all (na řádku fyzická adresa)</p>
<p><strong>Druhy IP adres:</strong></p>
<ul>
<li>VEŘEJNÁ = celosvětově jedinečná (77.75.76.3 nebo 193.179.60.10)</li>
<li>VNITŘNÍ = jedinečná pouze v rámci lokální sítě (10.1.1.1 nebo 192.168.1.1)</li>
</ul>
<p><strong>Verze IP adres:</strong></p>
<ul>
<li>IPv4 = 32 bitové adresy, začíná jich být nedostatek</li>
<li>IPv6 = 128 bitové adresy, pomalu se na ně přechází</li>
</ul>
<h4 id="ip-adresa">IP adresa</h4>
<p>Jednoznačně určuje zařízení, které komunikuje přes internet. Ve verzi 4 se skládá ze čtyř osmibitových čísel (0-255 decimálně). Celá adresa je dlouhá 32 bitů.
Informace jsou rozděleny do tzv. paketů a zaslány z jedné IP adresy na druhou. Paket obsahuje hlavičku, ve které je uvedeno, které PC mezi sebou komunikují a vlastní data.
V současné době znatelný nedostatek IP adres, určitá část je rezervována pro vnitřní potřeby protokolu a nemohou být přiděleny. V roce 2012 nastala situace, kdy byly všechny adresy vyčerpány (přiděleny) Adresy je nutno přidělovat HIEARCHICKY, celý adresní prostor není možno využít beze zbytku.</p>
<p><strong>Nedostatek volných adres se řeší:</strong></p>
<blockquote>
<p>Dynamickým přidělováním (dočasné adresy, po odpojení uživatele1 může stejnou adresu dostat uživatel2. Po opětovném přihlášení uživatele1 získá úplně jinou adresu a naopak)</p>
<p>Překlad adres – NAT</p>
<p>Použitím IP adres verze 6 (potřeba podpory HW či SW této verze protokolu)</p>
</blockquote>
<p>Počítače (rozhraní) v internetu mají svoji IP adresu. V domácí či firemní síti stačí, aby jeden PC zprostředkovával přístup na internet. Výhodou je, že nepotřebujeme další IP adresy. Síť je v tuto chvíli za tzv. NATem.</p>
<p>IP adresa se volí na základě síťové masky. Podle umístění nulových bajtů v masce poznáme, ve kterých bajtech se IP adresa může měnit.</p>
<p><strong>Př:</strong></p>
<blockquote>
<p>Síťová maska: 255.255.255.0 
IP adresa: 192.168.0.1 (1-254)
= v dané síti může být připojeno 254 PC</p>
</blockquote>
<p>Kdyby byla maska podsítě 255.255.0.0, může být v síti 65534 PC.</p>
<p>192.168.0.1 – 192.168.1.254
Čím větší rozsah nastavíte, tím náročnější bude udržovat tabulky s IP čísly ve směrovačích.</p>
<p><strong>ROZDĚLENÍ IP ADRES</strong>
IP adresa má dvě části, podle poměru těchto částí rozlišujeme tři hlavní třídy (A, B, C).</p>
<ol>
<li>Třída A</li>
<li>Třída B</li>
<li>Třída C</li>
<li>Třída D</li>
<li>Třída E</li>
</ol>
<p>První část IP adresy je <strong>adresa sítě</strong> (net-ID) a druhá část <strong>adresa počítače</strong> (host-ID)</p>
<blockquote>
<p>10.0.0.0 
00001010.00000000.000000000    .00000000
8bit.8bit.8bit.8bit
Net-ID.host-ID.host-ID.host-ID
Maska: 255.0.0.0</p>
</blockquote>
<p>První: <strong>Třída A</strong></p>
<blockquote>
<p>Net-ID.host-ID.host-ID.host-ID
0.0.0.0 - 127.255.255.255
V ČR tuto adresu nikdo nemá
Ve vlastnictví nadnárodních společností, vládní organizace v USA
(Obsahuje teoretickou možnost adresovat 126 sítí + 16 777 214 PC v každé z těchto sítí)</p>
</blockquote>
<p>Druhá:    <strong>Třída B</strong></p>
<blockquote>
<p>Net-ID.net-ID.host-ID.host-ID
128.0.0.0 – 191.255.255.255
U nás je vlastní významné organizace
(Teoretická možnost adresovat 16 384 sítí + 65 534 PC v každé síti)</p>
</blockquote>
<p>Třetí: <strong>Třída C</strong></p>
<blockquote>
<p>Net-ID.net-ID.net-ID.host-ID
192.0.0.0 – 223.255.255.255
Nejpoužívanější forma. Dostatečný rozsah pro domácí sítě i menší firmy
(Umožňuje adresovat 2 097 152 sítí + 254 PC v každé síti)</p>
</blockquote>
<p><strong>SPECIÁLNÍ ADRESY:</strong></p>
<p>Čtvrtá: <strong>Třída D</strong> </p>
<blockquote>
<p>Rozsah od 224.0.0.0 do 239.255.255.255
Pro multitasking (hromadné vysílání videa nebo audia)</p>
</blockquote>
<p>Pátá: <strong>Třída E</strong></p>
<blockquote>
<p>Rozsah od 240.0.0.0 do 247.255.255.255 
Pro další použití a experimentální účely.</p>
</blockquote>
<ul>
<li>BROADCAST adresa: 255.255.255.255 (pro hromadné rozesílání paketů)</li>
<li>000.000.000.000 pro směrování paketů mezi sítěmi</li>
<li>127.0.0.1 =“localhost“ (Umožňuje posílat pakety sám sobě. Zjišťuje, jestli fungují síťové aplikace bez funkčního připojení k síti)</li>
</ul>
<p><strong>IP adresy rezervované pro vnitřní sítě:</strong></p>
<ul>
<li>Třída A: 10.0.0.0 až 10.255.255.255 (použitelných 16 777 214)</li>
<li>Třída B: 172.16.0.0 až 172.31.0.0 (použitelných 1 048 574)</li>
<li>Třída C: 192.168.0.0 až 192.168.255.255 (použitelných 65 534)</li>
</ul>
<p>Funkce NAT (překlad síťových adres)
V internetu má každý PC svoji jedinečnou IP adresu.</p>
<ul>
<li>Pokud PC ve vnitřní síti odešle požadavek, musí projít bránou do internetu</li>
<li>Brána změní zdrojovou IP adresu na svoji a poznamená si vaši IP adresu včetně vašeho požadavku.</li>
<li>Po přijetí odpovědi brána zkontroluje, komu požadavek patřil, změní cílovou adresu a odešle do vnitřní sítě.
Začala se používat kvůli omezenému počtu adres.</li>
</ul>
<h4 id="ipv6">IPv6</h4>
<p>Adresy IPv6 jsou 128 bitů dlouhé. Má dostatek prostoru pro 3.4×1038 unikátních adres. 
Skládají se ze dvou logických částí: 64bitového (pod)síťového prefixu a 64bitové části hosta.</p>
<p>Vytvářené na základě MAC adresy nebo přiřazené následně.</p>
<p>Zapisuje se jako osm skupin čtyř hexadecimálních čísel. 
<strong>Př:</strong> 2001:0db8:85a3:08d3:1319:8a2e:0370:7334</p>
<p>Libovolný počet po sobě následujících skupin 0000 můžou být nahrazeny dvěma dvojtečkami, pokud se v adrese toto nahrazení vyskytuje pouze jednou. </p>
<p><strong>Př:</strong> 2001:0db8:0000:0000:0000:0000:1428:57ab na adresu 2001:0db8::1428:57ab</p>
<p><strong>Druhy IPv6 adres</strong></p>
<blockquote>
<p>Unicast adresa reprezentuje jednotlivé síťové rozhraní. Paket zaslaný na unicast adresu je doručen konkrétnímu počítači. </p>
</blockquote>
<p>Typy adres IPv6 unicast: </p>
<ul>
<li>globální unicast adresy</li>
<li>adresy místní linky</li>
<li>adresy místní stránky</li>
<li>unikátní lokální IPv6 unicast adresy</li>
<li>speciální adresy</li>
</ul>
<p>Multicast adresy jsou používány k definování množiny rozhraní, která patří různým uzlům, nikoli pouze jednomu. Paket zaslaný na multicast adresu je protokolem doručen všem rozhraním určeným touto adresou. </p>
<p><strong>Multicast adresy</strong> mají prefix FF00::/8 a jejich druhý oktet určuje dosah adresy. Tedy rozsah v jakém je multicast adresa zviditelněna. Běžně využívány jsou rozsahy místní linky (0x2), místní stránky (0x5) a globální stránky (0xE). </p>
<p><strong>Anycast adresy</strong> jsou také přiřazeny více než jednomu rozhraní, patřící rozdílným uzlům. Nicméně paket vyslaný na anycast adresu je obvykle doručen pouze jednomu z členských rozhraní, typicky „nejbližšímu“ vzhledem k představě směrovacího protokolu o vzdálenosti.
Anycast adresy nemohou být snadno identifikovány, mají strukturu běžné unicast adresy a liší se pouze zaváděním do směrovacího protokolu na více místech v síti. </p>