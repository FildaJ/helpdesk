<h3 id="6-internet-a-slu-by">Internet a služby</h3>
<h4 id="internet">Internet</h4>
<h4 id="historie">Historie</h4>
<p>V únoru 1958 byla založena agentura ARPA, který měla po úspěšném vypuštění Sputniku v SSSR zajistit v období studené války obnovení vedoucího technologického postavení USA. S první myšlenkou sítě přišel v roce 1966 Bob Taylor. Dne 29.10.1969 byla zprovozněna síť ARPANET se 4 uzly, které představovaly univerzitní počítače. Do roku 1989 bylo více než 100 000 připojených počítačů. Internet, následník sítě ARPANET, neuvěřitelně <em>rychle narostl</em> do rozměrů, které známe dnes. S postupem času se k němu totiž připojovaly i celé státy, pokud byly schopny vyhovět podmínkám přípustného využití.</p>
<h4 id="slu-by-internetu">Služby internetu</h4>
<h5 id="hlavn-mi-slu-bami-jsou-">Hlavními službami jsou:</h5>
<ul>
<li>Komunikace (např. elektronická pošta, videokonference, diskuzní skupiny, …)</li>
<li>Sdílení informací (NFS, GFS, AFS)</li>
<li>Systém webových stránek (WWW)</li>
<li>Vzdálený přístup k PC (SSH, Telnet)</li>
</ul>
<h4 id="internetov-dom-ny">Internetové domény</h4>
<p>IP adresy používané <em>pro adresaci strojů</em> v síti nejsou vhodné pro <em>koncové uživatele</em>. 
Špatně se pamatují, lze je snadno zaměnit a také mohou se z technických důvodů měnit. Proto se číselná forma IP adres „překládá“ do <em>textové podoby</em> vycházející z přirozeného jazyka a naopak.
Doménový prostor je hierarchický a naopak od IP adres zapisujeme doménové názvy s nejvýznamnější doménou vpravo.</p>
<p><a href="https://nodesource.com/products/nsolid"><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/6_internet-a-sluzby?file=%2Fmatura.jednoduse.cz%2Fweb%2Fpictures%2FPVY_okruhy%2F6_internet-a-sluzby%2F6_1_simple-princip-DNS.png" alt="Zjednošený obr. DNS služby"></a>
<code>Princip DNS služby</code></p>
<h4 id="zp-soby-p-ipojen-k-internetu">Způsoby připojení k internetu</h4>
<p>Způsobů připojení k internetu je několik, daly by se rozdělit na drátové a bezdrátové. </p>
<ul>
<li><p>K bezdrátovým patří <em>telefonní linka</em> – připojení je pak řešeno buď:</p>
<ul>
<li>pomocí DSL nebo...</li>
<li>... může být celá linka vyhrazena pouze pro připojení do sítě internetu. </li>
</ul>
</li>
<li><p>Další možností jesamostatná přípojka pro <em>kroucenou dvoulinku</em> nebo <em>optický kabel</em> od providera(poskytovatele trvalého připojení k netu za určité cenové tarify) . </p>
</li>
<li><p>Za zmínku stojí i méně využívané připojení <em>přes elektrickou síť</em>. </p>
</li>
<li><p>Mezi bezdrátové možnosti připojení patří satelitní, Wi-Fi nebo mobilní síť.</p>
</li>
</ul>
<h4 id="slu-by-internetu">Služby internetu</h4>
<p>Internet nabízí několik standartních služeb, jejichž prostřednictvím fungují jednotlivé uživatelské aplikace. K používání jednotlivých služeb musí mít uživatel na svém počítači nainstalován program <em>(klienta)</em>, který dokáže prostřednictvím připojení k internetu komunikovat se servery poskytující konkrétní typ služby (www prohlížeč, ftp klienta, poštovní program, …).</p>
<h4 id="jednotliv-slu-by-">Jednotlivé služby:</h4>
<h5 id="www">WWW</h5>
<p><a href="https://nodesource.com/products/nsolid"><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/6_internet-a-sluzby?file=%2Fmatura.jednoduse.cz%2Fweb%2Fpictures%2FPVY_okruhy%2F6_internet-a-sluzby%2F6_2_www.jpg" alt="Služba WWW služby"></a></p>
<p>Zkratka WWW (World Wide Web) je označení pro <em>systém pracující s webovými stránkami</em>. Každá stránka je uložena na webovém serveru, můžeme ji najít a zobrazit pomocí <em>prohlížeče</em>. Autorem je Tim Berners-Lee, v roce 1994 založil W3C vyvíjející standardy pro WWW. Využívá protokol HTTP a jeho šifrovanou formu HTTPS. Jednotlivé stránky mají <em>přiřazené IP adresy</em>. 
Pro usnadnění práce uživatelům existuje protokol DNS, který překládá IP adresy na domény.</p>
<ul>
<li><p>WWW klient (prohlížeč, browser) je program, který umožňuje procházet hypertextovou sítí dokumentů a zobrazovat je (Internet Explorer, Netscape Navigator, …)</p>
</li>
<li><p>HTML – jazyk pro popis hypertextových dokumentů (HyperText Markup Language)</p>
</li>
</ul>
<h5 id="e-mail">E-mail</h5>
<p>Již od raných dob internetu je k dispozici zasílání textových zpráv mezi jednotlivými uživateli, dodnes je zajišťován pomocí protokolu SMTP, který byl vyvinut v <em>70. letech</em>. Emailové zprávy si mezi sebou SMTP servery <em>předávají na základě MX záznamů</em> doménových jmen, uživatelé je používají pro stahování došlé pošty a odesílání odchozí pošty. Alternativou ke stahování pošty je využití některého z webmailů, což jsou <em>webové aplikace umožňující vzdálenou manipulaci</em> s emailovou schránkou. Je nutné brát ohled na to, že SMTP protokol byl navržen pro krátké textové zprávy a většina poskytovatelů proto omezuje velikost zprávy, kterou je možné odeslat či přijmout.</p>
<h5 id="ebanking">Ebanking</h5>
<p>Internetové bankovnictví umožňuje provádět pomocí síťové infrastruktury finanční transakce. Jedná se v jádru o zprostředkování zabezpečené komunikace mezi uživatelem a jeho bankou, při které je <em>ověřena uživatelova identita</em> a <em>přijat příkaz k provedení dané operace</em>. 
K zajištění většího zabezpečení se kromě obvyklého https spojení a uživatelského jména a hesla užívá i tzv. vícestupňového ověření např. zaslání potvrzujícího kódu <em>pomocí SMS</em>. Zvyšuje se tak obtížnost <em>zneužití</em> ukradených přístupových údajů případným útočníkem. Dále tu jsou také tzv. zprostředkovatelské služby, které nejsou bankovní instituce (v klasickém slova smyslu), ale zjednodušují provádění online transakcí a zvyšují bezpečnost (obchodník nepřijde do styku s číslem platební karty atd.).<br><a href="https://nodesource.com/products/nsolid"><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/6_internet-a-sluzby?file=%2Fmatura.jednoduse.cz%2Fweb%2Fpictures%2FPVY_okruhy%2F6_internet-a-sluzby%2F6_4_bankovnictvi-prostredi.png" alt="Prostředí internet. bankovnictví"></a>
<code>Prostředí internet. bankovnictví</code></p>
<h5 id="cloudov-slu-by">Cloudové služby</h5>
<p>Jsou služby využívající tzv. cloud computing, tedy model, v němž jsou servery, úložiště, služby a aplikace, které služba nabízí, dostupné uživateli vzdáleně na síti a nezatěžují hardware ani software zařízení, s nímž do služby vstupuje.
V podstatě jde o návrat k principu poskytování software jako služby, který se objevil již v 60. letech ve formě tzv. mainframů. Webové maily jsou dobrým příkladem cloudové služby — zajišťují odeslání, příjem a ukládání mailu a uživateli jsou přístupné pomocí webového rozhraní. 
Na rozdíl od klasického software, který je licencován a placen jednorázově, jsou cloudové služby nabízeny formou pravidelného předplatného. Příklad nabízených služeb: mail (Gmail), výpočetní zdroje (Amazon EC2), uložiště (Dropbox), kancelářské balíky (Office 365), atd.</p>
<p><a href="https://nodesource.com/products/nsolid"><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/5_bezpecnost_zalohovani?file=%2Fmatura.jednoduse.cz%2Fweb%2Fpictures%2FPVY_okruhy%2F5_bezpecnost_zalohovani%2F1_3_druhy-cloudu.jpg" alt="Prostředí internet. bankovnictví"></a>
<code>Druhy cloudů (Dropbox, Gmail a OneDrive</code></p>
<h5 id="ftp">FTP</h5>
<blockquote>
<p>Klasickým protokolem pro přenos souborů po síti je File Transfer Protokol: FTP.</p>
</blockquote>
<p>Využívá protokol TCP z rodiny TCP/IP a může být používán nezávisle na použitém operačním systému.
Umožňuje navázat spojení se vzdáleným počítačem, procházet danou adresářovou strukturu a přenášet soubory oběma směry. Kromě zřídka používané anonymní varianty bývá zpravidla chráněn uživatelským jménem a heslem. </p>
<p>Provoz po FTP není nijak šifrován, proto pokud je to možné je vhodné používat zabezpečenou variantuFTPS (obdoba HTTPS). V dnešní době se s tímto protokolem uživatel setká nejčastěji při přístupu na webhostingové disková uložiště, případně na vnitřní firemní sdílená datová úložiště.</p>