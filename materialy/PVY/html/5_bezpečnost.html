<html><head><style>body {
   color: black;
}
</style></head><body><h3 id="5-bezpe-nost-a-z-lohov-n-n-stroje-a-z-sady-">5 | BEZPEČNOST A ZÁLOHOVÁNÍ. NÁSTROJE A ZÁSADY.</h3>
<h4 id="z-sady-bezpe-n-ho-chov-n-">Zásady bezpečného chování</h4>
<hr>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/5_bezpecnost_zalohovani?file=%2Fmatura.jednoduse.cz%2Fweb%2Fpictures%2FPVY_okruhy%2F5_bezpecnost_zalohovani%2F1_1_obrazek-ilustracni.png" alt="Zásady bezpečného chování"></a></p>
<p>Při používání počítače a internetu bychom se měli řídit nějakými pravidly. </p>
<h4 id="mezi-z-kladn-pravidla-pat-">Mezi základní pravidla patří:</h4>
<ul>
<li><p><strong>Nesděluj nikomu své osobní údaje</strong>
Nikdy nevíš, kdo a jak může tvé informace zneužít. Určitě nikomu nesděluj svoji adresu. Dej si také pozor při sdělování svých platebních údajů. Ověř si stránku, ze které nakupuješ.</p>
</li>
<li><p><strong>Používej bezpečné hesla a nikomu je nesděluj</strong>
Používej více hesel. Používej bezpečná hesla.
Bezpečné heslo obsahuje:</p>
</li>
<li>minimálně 8 znaků</li>
<li>velká a malá písmena, čísla nebo speciální znaky</li>
<li>nemělo by obsahovat slovo, které lze najít ve slovníku</li>
<li><p>mělo by být zapamatovatelné</p>
</li>
<li><p><strong>Neotevírej neznámé přílohy emailů</strong>
Neotevírej neznámé přílohy. Mohou obsahovat viry.</p>
</li>
<li><p><strong>Nevěř každé informaci na internetu</strong>
Nevěř každé informaci, kterou najdeš na internetu. Všechno nemusí být nutně pravdivé. Každou informaci si ověř z více zdrojů0</p>
</li>
<li><p><strong>Používej bezpečné připojení k internetu</strong>
Používej bezpečné připojení k internetu. Pokud jsi připojený na veřejné wifi síti, nesvěřuj <em>citlivé informace</em>. Nepřihlašuj se k účtům.</p>
</li>
<li><p><strong>Používej antivirus</strong>
Používej antivirus a firewall. Dokáže <em>eliminovat základní hrozby</em>. Používání počítače je bezpečnější.</p>
</li>
</ul>
<h4 id="z-lohov-n-dat">Zálohování dat</h4>
<hr>
<p>Záloha dat je nutnou záležitostí pro případné obnovení dat. Byla, je a bude standardem ochrany dat před cizími vlivy. 
...
Při zálohování si uživatelé pokládájí základní otázky:</p>
<h5 id="jak-data-z-lohovat-">Jaká data zálohovat?</h5>
<p>Zálohovat je dobré taková data, která jsou pro nás důležitá a jejich ztráta by nás poškodila. Můžeme si také zálohovat osobní věci jako fotografie a videa.</p>
<h5 id="pro-data-z-lohovat-">Proč data zálohovat?</h5>
<p>Data je dobré zálohovat, protože v dnešní době nejsou hmotná a jejich ztráta není vůbec neobvyklá.</p>
<h5 id="kam-data-z-lohovat-">Kam data zálohovat?</h5>
<p>V dnešní době existují dva nejčastější druhy zálohy dat. Mezi ně patří zálohování dat na externí disk a zálohování dat na cloud.</p>
<h5 id="extern-disky">Externí disky</h5>
<p>Vhodné pro častější zálohování velkých objemů dat. Rychlost zálohování je vysoká. Protože se ve většině případů jedná o mechanické disky, je nutné <em>šetrné zacházení</em>.</p>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/5_bezpecnost_zalohovani?file=%2Fmatura.jednoduse.cz%2Fweb%2Fpictures%2FPVY_okruhy%2F5_bezpecnost_zalohovani%2F1_2_HDD.png" alt="HDD – obrázek "></a>
<code>HDD – jedna z možností zálohy</code></p>
<h5 id="cloud">Cloud</h5>
<p>Většina elektronických zařízení je už běžně připojena k internetu. V takovém případě je možné využít některé z online služeb, které nabízí datový prostor pro ukládání dat. Často jsou tyto služby <em>v základním režimu zdarma</em>. Hlavní výhodou těchto služeb je, že můžete snadno sdílet data mezi zařízeními kdekoliv na světě, pokud jsou připojeny k internetu. Kvalitní internetové připojení je tedy <em>podmínkou</em>.</p>
<ul>
<li>Mezi příklady cloudu se řadí: Google drive, OneDrive či Dropbox...</li>
</ul>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/5_bezpecnost_zalohovani?file=%2Fmatura.jednoduse.cz%2Fweb%2Fpictures%2FPVY_okruhy%2F5_bezpecnost_zalohovani%2F1_3_druhy-cloudu.jpg" alt="Druhy cloudů"></a>
<code>Druhy cloudů – Dropbox, Drive, OneDrive</code></p>
<h4 id="firewall">Firewall</h4>
<hr>
<p>Firewall v počítačové síti blokuje nebo povoluje navazované komunikace na základě předdefinovaných nebo dynamických pravidel a politik.
Chrání zařízení, jež jsou zapojena za ním před různými typy útoků, včetně těch, které umožní útočníkovi převzít kontrolu nad zařízením.</p>
<h4 id="druhy-firewallu">Druhy firewallu</h4>
<h5 id="s-ov-firewall">Síťový firewall</h5>
<p>Většinou hardwarové řešení a je prvním filtrem příchozí komunikace.</p>
<h5 id="person-ln-firewall">Personální firewall</h5>
<p>Firewall běžící přímo na koncových stanicích, většinou jako součást bezpečnostního řešení.</p>
<h5 id="v-hody-pou-v-n-firewallu">Výhody používání firewallu</h5>
<p>Instalace firewallu zvýší celkové zabezpečení IT infrastruktury <em>firmy</em> či <em>domácnosti</em>. Pokud je firewall dobře nastaven, pak jde o jediné vstupní místo, přes které musí projít veškerá komunikace. Firewall pak chrání všechna zařízení před škodlivou příchozí komunikací.
Zároveň však může zablokovat škodlivou nebo nechtěnou odchozí komunikaci způsobenou činností nějakého malwaru.</p>
<h4 id="antiviry">Antiviry</h4>
<hr>
<p>Jde o počítačový software, který <em>identifikuje</em>, <em>odstraňuje</em> a <em>eliminuje</em> počítačové viry a jiný škodlivý software např. malware.</p>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/5_bezpecnost_zalohovani?file=%2Fmatura.jednoduse.cz%2Fweb%2Fpictures%2FPVY_okruhy%2F5_bezpecnost_zalohovani%2F1_7_antiviry.PNG" alt="Druhy cloudů"></a>
<code>Nejpoužívanější antiviry</code></p>
<h4 id="hrozby-na-internetu">Hrozby na internetu</h4>
<h5 id="amat-i">Amatéři</h5>
<p>Obvykle jde o osoby s malými znalostmi, kteří se pomocí nějakého existujícího nástroje snaží demonstrovat svoje nové znalosti. V některých případech může být tento útok velmi nebezpečný a způsobit rozsáhlé škody.</p>
<h5 id="hacke-i">Hackeři</h5>
<p>Osoby s dobrými znalostmi fungování systému, kteří se snaží proniknout do systému a ve většině způsobů napáchat škody jako <em>např. odcizení citlivých údajů, narušení chodu většího podniku atd</em>. Podle závažnosti útoku se hackeři dělí na:</p>
<ul>
<li><p>White Hat Hackers
Nenapadá systém za účelem způsobení škody, ale testuje a zkoumá např. zabezpečení. Název lze přeložit také jako “etický hacker”.</p>
</li>
<li><p>Grey Hat Hackers
Pronikne do sítě kvůli zjištění, zda je správně zabezpečená, pokud zabezpečení není v pořádku, může za peníze nabídnout opravu (záplatu)*. Jsou nespolehliví, protože si v síti mohou sami pro sebe nechat někde slabé místo, tzv. “backdoor”, kterým poté po určité době poškodí síť.</p>
</li>
<li><p>Black Hat Hackers
Narušují chod počítačové sítě, buď k osobnímu prospěchu, nebo kvůli vyřazení sítě z provozu pro běžné uživatele. Ze zmíněné skupiny jsou nejnebezpečnější.</p>
</li>
</ul>
<h4 id="dal-metody-tok-na-s-t-">Další metody útoků na sítí:</h4>
<h5 id="soci-ln-in-en-rstv-">Sociální inženýrství</h5>
<p>Jde o způsob manipulace s lidmi za účelem získání vybraných informací. Útočník nepřichází do kontaktu s obětí. </p>
<h5 id="phishing">Phishing</h5>
<p>Útočníci rozesílají podvodné e-maily, které se tváří jako pravé např. od banky, kde uživatele vyzívají ke kliknutí na odkaz a zadání např. přihlašovacích údajů. Tyto stránky jsou ale falešné a uživatel tak může přijít např. <em>o peníze na svém bankovním účtu</em>.</p>
<h5 id="dos-denial-of-service-">DoS (Denial of Service)</h5>
<p>Útok na internetové služby, jehož cílem je zpomalení, nebo úplné zhroucení cílové služby pomocí zadávání velkého množství požadavků, které stránka nestačí zpracovat.</p>
<h5 id="ddos-distributed-denial-of-service-">DDoS (Distributed Denial of Service)</h5>
<p>Jde o podobný typ útoku jako Dos s rozdílem, že ke zhroucení cílové služby se používá velké množství rozptýlených počítačů.</p>
<h5 id="crackov-n-hesla-od-wifi">Crackování hesla od WiFi</h5>
<p>Útok, jehož cílem je prolomení WiFi hesla, využívají se k tomu různé techniky, jako např. Brute-force attack, kdy se útočníci neustále snaží pomocí dostupných kombinací hesel <em>dostat k tomu správnému</em>.</p>
<h5 id="bezpe-nostn-n-stroje">Bezpečnostní nástroje</h5>
<h5 id="keepass">KeePass</h5>
<p>Správce a generátor hesel. V databázi jsou uložena všechna hesla, která do ní vložíme, samotná databáze je pak opatřena <em>speciálním heslem</em> pro přístup.</p>
<h5 id="easeus-todo-backup">EaseUs Todo Backup</h5>
<p>Zálohovací program, který vytváří zálohy všech oddílů a podle potřeby je obnovuje.</p>
<h5 id="protonvpn">ProtonVPN</h5>
<p>Program, který zašifruje internetové připojení a tím zamezí sledování v síti.</p>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/5_bezpecnost_zalohovani?file=%2Fmatura.jednoduse.cz%2Fweb%2Fpictures%2FPVY_okruhy%2F5_bezpecnost_zalohovani%2F1_7_bezpecnostni-programy.PNG" alt="Programy"></a>
<code>Bezpečnostní nástroje</code></p>
</body></html>