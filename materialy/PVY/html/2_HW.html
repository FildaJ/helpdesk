<h1 id="2-hardware-z-kladn-parametry-osobn-ch-po-ta-">HARDWARE – ZÁKLADNÍ PARAMETRY OSOBNÍCH POČÍTAČŮ</h1>
<h3 id="-vod">Úvod</h3>
<h4 id="co-je-to-hw-">Co je to HW?</h4>
<p>Hardware označuje technické vybavení počítače. Mezi hardware se řadí základní deska, procesor, paměť, uložiště, grafická karta a periferie (zařízení, které se připojuje k PC; např.: klávesnice, tiskárny, myši,...).</p>
<h4 id="z-kladn-deska-motherboard">Základní deska | Motherboard</h4>
<p>...</p>
<blockquote>
<p>Hlavním účelem základní desky je propojení jednotlivých částí počítače do jednoho fungujícího celku. Dá se tedy říct, že deska tvoří <em>základní kámen počítače</em>.</p>
</blockquote>
<p>Základní deska umožňuje <em>zapojení CPU (procesor), RAM (operační paměť), GPU (grafická karta), HDD/SSD</em> a dalších. Na základní desce je také uložený BIOS.</p>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_1_motherboard_ASUS.png" alt="Motherboard ASUS"></a>
<code>Základní deska od firmy ASUS</code></p>
<h5 id="-ipov-sada">Čipová sada</h5>
<p>Čipová sada (chipset) se stará o komunikaci <em>mezi komponenty</em> a také určuje jaké komponenty je možné připojit. Čipová sada je <em>směs integrovaných obvodů</em>, které spolu navzájem komunikuji. </p>
<p>Dělí se na dvě části – northbridge a southbridge. Dříve byl northbridge a southbridge rozdělen na dva čipy. Nyní díky vyšší integraci jsou obě části <em>většinou sdílí jeden čip</em>.</p>
<h5 id="roz-i-uj-c-sloty-a-dal-konektory">Rozšiřující sloty a další konektory</h5>
<p>Rozšiřující sloty se používají k zapojení grafických karet, zvukových karet a dalších komponent. Mezi rozšiřující sloty patří <em>například AGP, PCI a nyní používané PCIe (PCI Express)</em>.</p>
<p>Konektory pro další zařízení je možné dělit na interní a externí. Interní se nachází na samotné ploše základní desky a patří mezi ně například IDE, SATA a další. Externí se nachází na zadním panelu desky a patří mezi ně například PS/2, COM, USB a další.</p>
<h5 id="sb-rnice-bus-">Sběrnice (bus)</h5>
<p>Sběrnice je soustava vodičů, která <em>umožňuje komunikaci a přenos dat mezi jednotlivými částmi počítače</em>. Mezi sběrnice se řadí například USB, PCIe a další.</p>
<h5 id="bios-uefi">BIOS/UEFI</h5>
<p>BIOS a jeho vylepšená verze UEFI <em>zajišťují vazbu mezi operačním systémem a hardware</em>. V dnešní době se BIOS/UEFI používá při startu počítače pro inicializaci a konfiguraci připojeného HW. BIOS/UEFI je uložen na základní desce.</p>
<h4 id="procesor">Procesor</h4>
<p>Procesor je „mozek“ počítače. <em>Vykonává a interpretuje</em> instrukce programu, který je umístěný v operační paměti. <em>Seznam všech instrukcí</em> se nazývá instrukční sada.</p>
<table>
<thead>
<tr>
<th>Parametr</th>
<th>Popis</th>
<th>Jednotka</th>
</tr>
</thead>
<tbody>
<tr>
<td>Rychlost jádra</td>
<td>Počet operací á sec.</td>
<td>GHz</td>
</tr>
<tr>
<td>Šířka slova</td>
<td>Max. šířka operandů instrukcí</td>
<td>Bit</td>
</tr>
<tr>
<td>Počet jader</td>
<td>Počet HW jader</td>
<td>Číslo</td>
</tr>
<tr>
<td>Počet instrukčních kanálů</td>
<td>Max. počet instrukcí na 1 jádro</td>
<td>číslo</td>
</tr>
<tr>
<td>Šířka externí dat. sběrnice</td>
<td>Max. počet bitu, které lze přenést z (do) čipu</td>
<td>Bit</td>
</tr>
<tr>
<td>Frekvence dat. sběrnice</td>
<td>Max. frekvence RAM</td>
<td>MHz</td>
</tr>
<tr>
<td>Interní pamět chache</td>
<td>Rychlá interní vyrovnávací paměť</td>
<td>MB</td>
</tr>
</tbody>
</table>
<h4 id="pam-">Paměť</h4>
<p>Paměť slouží k ukládání a čtení dat a programu. Paměti můžeme rozdělit na vnitřní (ROM, RAM) a vnější (magnetické, optické).</p>
<h5 id="z-kladn-charakteristiky-pam-t-">Základní charakteristiky pamětí</h5>
<ul>
<li>Kapacita určuje množství dat, které můžeme do paměti uložit. Základní jednotkou jsou násobky byte (MB, GB, TB)</li>
<li>Přístupová doba určuje, jak dlouho trvá, než se zpřístupní informace. Přístupová doba je většinou v ns až ms.</li>
<li>Přenosová rychlost určuje, kolik dat se přenese za jednu sekundu.</li>
</ul>
<h5 id="pam-rom">Paměť ROM</h5>
<p>Paměť ROM (Read Only Memory) slouží pouze ke <em>čtení informací</em>, které byly vloženy do paměti během výroby. </p>
<p>Je energeticky nezávislá. Existuje několik variant paměti ROM: PROM, EPROM, EEPROM a FLASH. Paměť ROM se využívá například k uložení BIOS/UEFI.</p>
<h5 id="pam-ram">Paměť RAM</h5>
<p>Pamět RAM (Random-Access Memory) je na rozdíl od paměti ROM <em>energeticky závislá</em>. To znamená, informace se udrží jen v případě, že je <em>dodávána elektrická energie</em>. Paměť RAM se dělí na statickou (SRAM) a dynamickou (DRAM). Do paměti RAM se ukládají programy a systémové procesy. 
U <em>statické paměti</em> (SRAM) se informace uchová po celou dobu napájení, zatímco dynamické paměti (DRAM) mají tendenci informace ztrácet, takže se musí pravidelně obnovovat.</p>
<p><strong>Rozdělení DRAM</strong></p>
<ul>
<li>SIPP – nejstarší provedení používané u počítačů třídy 286.</li>
<li>SIMM – (Single In Line Memory Module) - dvě verze (30 pin a 72 pin)</li>
<li>DIMM – (Dual In Line Memory Module) – oproti SIMM je DIMM oboustranný</li>
<li>DDR SDRAM – (double-data-rate synchronous dynamic random access memory), varianty DDR, DDR2, DDR3, DDR4</li>
</ul>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_2_rozdeleni_DRAM.png" alt="DRAM moduly"></a>
<code>DRAM paměti; odshora: DIP, SIPP, SIMM-30, SIMM-72, DIMM, DDR DIMM</code></p>
<h5 id="pevn-disk">Pevný disk</h5>
<p>Pevný disk se používá k <em>trvalému uložení</em> většího množství dat pomocí magnetické indukce. Pevný disk se skládá z:</p>
<ul>
<li>ploten pro záznam</li>
<li>čtecích a záznamových hlav</li>
<li>motorků </li>
<li>řadiče. </li>
</ul>
<p>K zapojení se používá rozhraní SATA III (dříve SATA II, SATA I a ATA).</p>
<h5 id="parametry-pevn-ch-disk-">Parametry pevných disků</h5>
<ul>
<li><p>Kapacita je množství dat, které lze na <em>pevný disk uložit</em>. Kapacity se nyní pohybuje v řádech TB.</p>
</li>
<li><p>Přístupová doba je doba, která je nutné k přesunu čtecích a záznamových hlav. Doba je většinou v řádech ms.</p>
</li>
<li><p>Přenosová rychlost určuje, kolik informací je možné přenést za jednu sekundu. Přenosová rychlost se většinou pohybuje v řádu MB/s.</p>
</li>
<li><p>Počet otáček je počet otáček kotouče pevného disku za jednu minutu (5400, 7200). </p>
</li>
</ul>
<h4 id="ssd">SSD</h4>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_3_SSD.png" alt="Příklad SSD"></a>
<code>Příklad SSD</code></p>
<p>Solid-state drive je datové médium <em>ukládající na flash paměť</em>. Neobsahuje mechanické součástky a má menší spotřebu elektrické energie. Používá stejné rozhraní <em>jako HDD</em>, aby je mohl časem nahradit. Mezi hlavní rozhraní SSD disků patří SATA, ATA a M.2 (menší velikost).</p>
<h5 id="druhy-technologi-ukl-d-n-dat-v-r-mci-ssd-">Druhy technologií ukládání dat v rámci SSD:</h5>
<h6 id="slc">SLC</h6>
<p>Single Level Cel buňky, které uchovajípouze 1 bit na buňku. Jedná se o nejdražší, ale také nejvýkonnější typ paměťových buněk. Vydrží vysoký počet cyklů – až <em>100 000</em>. Je také <em>nejpřesnější a nejrychlejší</em>. Hlavní nevýhodou je malá kapacita disků. Hodí se hlavně pro <em>průmyslové využití závislé na spolehlivosti a výdrži</em>.</p>
<p>MLC
Multiple Level Cell buňky, které uchovají 2 bity na buňku. Jsou levnější než SLC, vydrží ale méně cyklů – kolem 10 000. Výhodou oproti SLC je větší kapacita. Nevýhodou na druhou stranu nižší rychlost a přesnost zápisu. Díky své nižší ceně, vyšší kapacitě a dostatečnému poštu cyklů se hodí pro běžné uživatele.</p>
<h5 id="tlc">TLC</h5>
<p>Triple Level Cell buňky, které uchovají 3 bity na buňku. Jedná se o jednu z nejlevnějších variant SSD, s cenou se ale <em>snižuje i rychlost a spolehlivost</em>. Tento typ buněk již není vhodný pro průmyslové využití. Má relativně malý počet cyklů – od 3 000 do 5 000. Jeho výhodou je vysoká kapacita vzhledem k velikosti. Používají se do <em>mobilních zařízení, notebooků</em>, atd.</p>
<h5 id="qlc">QLC</h5>
<p>Quad Level Cell buňky, které uchovají 4 bity na buňku. Aktuálně nejlevnější varianta SSD, která ale <em>není vhodná pro normální využití</em>. Je nejméně přesná, nejpomalejší a má nejmenší počet cyklů – do 1 000. <em>Je vhodný na uchovávání dat, která nepřepisujeme tak často</em>.</p>
<h5 id="trim">TRIM</h5>
<p>TRIM je označení příkazu umožňujícího operačnímu systému informovat SSD o datových blocích s již nepoužívanými informacemi. Zajišťuje rovnoměrné opotřebení paměťových buněk. </p>
<h4 id="grafick-karty">Grafické karty</h4>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_6_graficka-karta.jpg" alt="Grafická karta "></a>
<code>Grafická karta MSI GeForce 970</code></p>
<p>Grafické karty slouží k zobrazení obrazu zobrazovacím zařízení a ke grafickým výpočtům. Většinou používají rozhraní PCI-Expres. Pracují ve dvou režimech </p>
<ul>
<li>textovém (pracuje pouze s předem definovanými znaky, většinou čísla, písmena a běžné speciální znaky </li>
<li>grafickém (zobrazuje obraz po pixelech, běžný režim)</li>
</ul>
<h4 id="-sti-gpu">Části GPU</h4>
<h5 id="gpu">GPU</h5>
<p>Graphic processing Unit je specializovaný procesor zajišťující vykreslení dat na zobrazovacím zařízením.</p>
<h5 id="pam-">Paměť</h5>
<p>Paměť grafické karty slouží k ukládání informací pro výpočty. U samostatné karty se jedná o vlastní paměť karty, v <em>případě integrované karty o paměť počítač</em>.</p>
<h5 id="firmware">Firmware</h5>
<p>Základní programové vybavení karty uložené na samostatném čipu. Jsou zde všechny <em>informace o grafické kartě</em>.</p>
<h4 id="vstupy-grafiky-">Vstupy grafiky:</h4>
<h5 id="vga">VGA</h5>
<p>Analogový výstup využívaný hlavně staršími zobrazovacími zařízeními (CRT).</p>
<h5 id="dvi">DVI</h5>
<p>Digitální výstup využívaný LCD panely a projektory, dnes postupně ustupuje a je nahrazován výstupem HDMI.</p>
<h5 id="hdmi">HDMI</h5>
<p>Digitální výstup nahrazující DVI. Je schopný přenést kvalitnější obraz o vyšší frekvenci.</p>
<h5 id="display-port">Display port</h5>
<p>Nejmodernější používaný digitální výstup. Je schopný přenášet obraz nejvyšší kvality s velkou frekvencí.</p>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_5_display-port.jpg" alt="Display port"></a>
<code>Display port</code></p>
<h4 id="optick-mechanika">Optická mechanika</h4>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_7_opticka_mechanika.png" alt="Optická mechanika"></a>
<code>Optická mechanika pro DVD a Blu-ray</code></p>
<p>Optické mechaniky jsou čtečky optických disků. Jedná se o <em>přenosová média</em>, která již zastarávají a jsou vytlačována. Využívají odrazu světla z nosiče (CD, DVD) pomocí <em>laseru</em>.</p>
<h5 id="monitory">Monitory</h5>
<h5 id="crt-cathod-ray-tube-">CRT (Cathod Ray Tube)</h5>
<p>Starý typ monitoru pracující na <em>principu katodové trubice</em>. Dnes se již nepoužívá pro své velké rozměry a nízkou kvalitu.</p>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_8_CRT.png" alt="CRT monitor"></a>
<code>CRT monitor</code></p>
<h5 id="plasmov-monitory">Plasmové monitory</h5>
<p>K zobrazení obrazu využívá elektrický výboj v plynu. Je náročný na energii a pracuje s <em>nízkým rozlišením</em>. Využívá se pro velké panely ve veřejných budovách.</p>
<h5 id="druhy-plasmov-ch-monitor-">Druhy plasmových monitorů:</h5>
<h5 id="led">LED</h5>
<p>K zobrazení obrazu používá LED (Light Emitting Diode). Využívá kombinaci RGB k zobrazení libovolné barvy. Hodí se i k venkovnímu použití, dobře fungují i na přímém slunci a mají vysokou obnovovací frekvenci.</p>
<h5 id="oled">OLED</h5>
<p>OLED je typ LED displeje používající organické materiály místo klasických diod. Využívají se hlavně <em>pro mobilní zařízení</em>. </p>
<h4 id="i-o-za-zen-">I/O zařízení</h4>
<p>I/O zařízení výstupu informací z počítače, jejich vstupu nebo obojímu najednou.</p>
<ul>
<li>Čistě vstupní zařízení – myš, klávesnice, …</li>
<li>Čistě výstupní zařízení – tiskárna (samostatná, bez skeneru), monitory,…</li>
<li>Kombinované – USB disk, tiskárna se skenerem, externí disky,…</li>
</ul>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_10_USB-flashka.png" alt="USB flash disc"></a>
<code>USB flash disc</code></p>
<h4 id="case-sk-n-">Case (skříně)</h4>
<p>Slouží k mechanickému upevnění všech komponentů počítače. Pro skládání PC je nutné zvolit správnou skříň s dostatkem místa a dostatečným průchodem vzduchu.</p>
<h4 id="druhy-sk-n-">Druhy skříní:</h4>
<h5 id="desktop">Desktop</h5>
<p>Mají tvar klasické krabice a pokládá se <em>na stůl</em>. Nevýhodou je málo místa pro přidání komponentů, kvůli čemuž se moc nepoužívají.</p>
<h5 id="minitower">Minitower</h5>
<p>Podobně jako desktop nemá moc volného místa. Je vyšší a užší než desktop a umisťuje se <em>na zem</em>. Hodí se pro <em>počítače s menším výkonem</em>, které nechceme modernizovat nebo pokud potřebujeme <em>stolní počítač přenášet</em>.</p>
<h5 id="miditower">Miditower</h5>
<p>Podobá se minitoweru, ale je <em>rozměrnější a prostornější</em>. Staví se na zem (většinou). Používá se pro běžné počítače jak ve firmách, tak v domácnosti.</p>
<h5 id="bigtower">Bigtower</h5>
<p>Obsahuje mnoho volného místa pro <em>rozšiřování počítače</em>. Většinou je používán na servery.</p>
<h4 id="nap-jec-zdroj">Napájecí zdroj</h4>
<p><a href=""><img src="https://webadmin.endora.cz/user/filemanager/download/matura.jednoduse.cz/web/pictures/PVY_okruhy/2_HW_zakl_param_PC?file=%2Fmatura.jednoduse.cz%2Fweb%2Fpictures%2FPVY_okruhy%2F2_HW_zakl_param_PC%2F1_10_USB-flashka.png" alt="Nápejecí zdroj"></a>
<code>Nápejecí zdroj Thermaltake Smart RGB 600</code></p>
<p>Slouží ke zpracování střídavého napětí ze sítě na napětí, které potřebují <em>komponenty</em>. Většinou zapadají do formátu ATX. Obvykle se používají zdroje s výkonem 500-750 W. Vyrábí se ale i vetší po náročnější sestavy a pro servery. Je lepší zvolit výkonnější zdroj, než je aktuálně potřeba, pro případný upgrade komponentů. Je také třeba si dát pozor na počet konektorů potřebných typů a jejich voltáž.</p>